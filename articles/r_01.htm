<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html>
<head>
<title>Programovací jazyk R (úvodní informace)</title>
<meta name="Author" content="Pavel Tisnovsky" />
<meta name="Generator" content="vim" />
<meta http-equiv="content-type" content="text/html; charset=utf-8" />
<style type="text/css">
         body {color:#000000; background:#ffffff;}
         h1  {font-family: arial, helvetica, sans-serif; color:#ffffff; background-color:#c00000; text-align:center; padding-left:1em}
         h2  {font-family: arial, helvetica, sans-serif; color:#ffffff; background-color:#0000c0; padding-left:1em; text-align:left}
         h3  {font-family: arial, helvetica, sans-serif; color:#000000; background-color:#c0c0c0; padding-left:1em; text-align:left}
         h4  {font-family: arial, helvetica, sans-serif; color:#000000; background-color:#e0e0e0; padding-left:1em; text-align:left}
         a   {font-family: arial, helvetica, sans-serif;}
         li  {font-family: arial, helvetica, sans-serif; color:#000000; text-align:justify; width:450px;}
         ol  {font-family: arial, helvetica, sans-serif; color:#000000; text-align:justify; width:450px;}
         ul  {font-family: arial, helvetica, sans-serif; color:#000000; text-align:justify; width:450px;}
         p   {font-family: arial, helvetica, sans-serif; color:#000000; text-align:justify;}
         pre {background:#e0e0e0}
</style>
</head>

<body>

<h1>Programovací jazyk R (úvodní informace)</h1>

<h3>Pavel Tišnovský</h3>

<p></p>

<h1>Úvodník</h1>

<p>R je doménově specifickým jazykem používaným především pro zpracování a statistickou analýzu dat, včetně jejich grafického zobrazení popř. zveřejnění na webu. V novém seriálu se seznámíme jak se samotným jazykem R, tak i s poměrně rozsáhlým ekosystémem, který okolo tohoto jazyka existuje.</p>



<h2>Obsah</h2>

<p><a href="#k01">1. Programovací jazyk R (úvodní informace)</a></p>
<p><a href="#k02">2. Popularita ekosystému postaveného okolo jazyka R</a></p>
<p><a href="#k03">3. R, Python nebo Julia?</a></p>
<p><a href="#k04">4. RStudio</a></p>
<p><a href="#k05">5. R Markdown</a></p>
<p><a href="#k06">6. Instalace základních systémových balíčků jazyka R</a></p>
<p><a href="#k07">7. Spuštění interaktivního prostředí se smyčkou REPL</a></p>
<p><a href="#k08">8. Získání nápovědy a příkladů použití</a></p>
<p><a href="#k09">9. Instalace RStudia</a></p>
<p><a href="#k10">10. Vybrané ukázky některých možností jazyka R</a></p>
<p><a href="#k11">11. Vektory</a></p>
<p><a href="#k12">12. Alternativní způsob konstrukce vektoru</a></p>
<p><a href="#k13">13. Grafy</a></p>
<p><a href="#k14">14. Histogramy</a></p>
<p><a href="#k15">15. Balíček ggplot2, lineární regrese atd.</a></p>
<p><a href="#k16">16. Spouštění skriptů psaných v&nbsp;R</a></p>
<p><a href="#k17">17. Poznámka na závěr: seznamy v&nbsp;Pythonu versus vektory v&nbsp;R</a></p>
<p><a href="#k18">18. Obsah následující části seriálu</a></p>
<p><a href="#k19">19. Repositář s&nbsp;demonstračními příklady</a></p>
<p><a href="#k20">20. Odkazy na Internetu</a></p>



<p><a name="k01"></a></p>
<h2 id="k01">1. Programovací jazyk R (úvodní informace)</h2>

<p>V&nbsp;právě začínajícím seriálu se seznámíme s&nbsp;doménově specifickým
jazykem (<i>DSL</i>) pojmenovaným jednoduše <i>R</i>. Tento jazyk se používá
převážně pro (před)zpracování dat, jejich statistickou analýzu, včetně jejich
grafického zobrazení, která je typicky následovaná zveřejněním na webu ve formě
statické nebo interaktivní prezentace. Tento pro vývojáře dosti neobvyklý
jazyk, který se vyvíjí již 27 let, je rozšířen i ve vědecké komunitě a na
<i>CRAN (Comprehensive R Archival Network)</i> je pro něj zveřejněno přes 16000
balíčků s&nbsp;různými oblastmi zaměření. Na R je ovšem nejdůležitější nikoli
vlastní jazyk, ale ekosystém, který je okolo něho postaven. Proto bude tento
seriál zaměřen více na popis ekosystému spíše, než na podrobný popis syntaxe a
sémantiky R.</p>

<img src="https://i.iinfo.cz/images/347/r01-1.png" class="image-414208" alt="&#160;" width="256" height="256" />
<p><i>Obrázek 1: Logo programovacího jazyka R.</i></p>



<p><a name="k02"></a></p>
<h2 id="k02">2. Popularita ekosystému postaveného okolo jazyka R</h2>

<p>Jazyk R byl představen již před 27 lety a i přesto, že se jednalo a stále
jedná o velmi rozšířený jazyk v&nbsp;oblasti zpracování dat, statistických
analýz a vizualizace výsledků, stále jde o doménově specificky jazyk, který se
příliš nehodí pro vývoj obecných aplikací vhodných pro produkční nasazení.
Proto by se podle všech předpokladů neměl tento jazyk umisťovat na předních
místech žebříčku oblíbenosti popř.&nbsp;míry používání programovacích jazyků.
Ovšem letos se, pravděpodobně v&nbsp;souvislosti s&nbsp;koronavirem a studiemi,
které zkoumaly jeho rozšiřování popř.&nbsp;s&nbsp;výzkumem léčby, dostal jazyk
R na výsluní a umístil se na viditelném místě ve všech známých žebříčcích:
Tiobe Indexu, PYPLu, analýza Stack Overflow atd. (ovšem současně se umístil i
na předních místech žebříčku obávaných jazyků. I proto nemusí být na škodu znát
alespoň jeho základy.</p>

<img src="https://i.iinfo.cz/images/347/r01-2.png" class="image-414209" alt="&#160;" width="651" height="635" />
<p><i>Obrázek 2: Žebříček nejžádanějších jazyků.<br />
Zdroj: <a href="https://fossbytes.com/stack-overflow-most-loved-dreaded-wanted-programming-languages-in-2020/">https://fossbytes.com/stack-overflow-most-loved-dreaded-wanted-programming-languages-in-2020/</a></i></p>

<img src="https://i.iinfo.cz/images/347/r01-3.png" class="image-414210" alt="&#160;" width="655" height="788" />
<p><i>Obrázek 3: Žebříček nejoblíbenějších jazyků.<br />
Zdroj: <a href="https://fossbytes.com/stack-overflow-most-loved-dreaded-wanted-programming-languages-in-2020/">https://fossbytes.com/stack-overflow-most-loved-dreaded-wanted-programming-languages-in-2020/</a></i></p>

<img src="https://i.iinfo.cz/images/347/r01-4.png" class="image-414211" alt="&#160;" width="653" height="450" />
<p><i>Obrázek 4: Ovšem i žebříček nejděsivějších jazyků.<br />
Zdroj: <a href="https://fossbytes.com/stack-overflow-most-loved-dreaded-wanted-programming-languages-in-2020/">https://fossbytes.com/stack-overflow-most-loved-dreaded-wanted-programming-languages-in-2020/</a></i></p>

<img src="https://i.iinfo.cz/images/347/r01-5.png" class="image-414212" alt="&#160;" width="634" height="820" />
<p><i>Obrázek 5: Výsledky dostupné na PYPL.<br />
Zdroj: <a href="https://pypl.github.io/PYPL.html">https://pypl.github.io/PYPL.html</a></i></p>

<a href="https://www.root.cz/obrazek/414213/"><img src="https://i.iinfo.cz/images/347/r01-6-prev.png" class="image-414213" alt="&#160;" width="327" height="270" /></a>
<p><i>Obrázek 6: Tiobe Index.<br />
Zdroj: <a href="https://www.tiobe.com/tiobe-index/">https://www.tiobe.com/tiobe-index/</a></i></p>

<a href="https://www.root.cz/obrazek/414214/"><img src="https://i.iinfo.cz/images/347/r01-7-prev.png" class="image-414214" alt="&#160;" width="370" height="191" /></a>
<p><i>Obrázek 7: Historie oblíbenosti jazyka R na Tiobe Indexu.<br />
Zdroj: <a href="https://www.tiobe.com/tiobe-index/">https://www.tiobe.com/tiobe-index/</a></i></p>

<a href="https://www.root.cz/obrazek/414215/"><img src="https://i.iinfo.cz/images/347/r01-8-prev.png" class="image-414215" alt="&#160;" width="344" height="270" /></a>
<p><i>Obrázek 8: Jazyk R na RedMonku (viz zvýrazněnou část).<br />
Zdroj: <a href="https://redmonk.com/">https://redmonk.com/</a></i></p>

<p><div class="rs-tip-major">Poznámka: každý z&nbsp;výše uvedených zdrojů
používá odlišnou metodiku zpracování dat, proto jsou i výsledky značně
odlišné.</div></p>



<p><a name="k03"></a></p>
<h2 id="k03">3. R, Python nebo Julia?</h2>

<p>Mnoho potenciálních uživatelů jazyka R se (a to zcela logicky) ptá, zda je
výhodnější používat R, Python (doplněný typicky o Matplotlib, NumPy a SciPy)
nebo <a
href="https://www.root.cz/serialy/programovaci-jazyk-julia/">programovací jazyk
Julia</a>. Každý z&nbsp;těchto jazyků má některé výhody a pochopitelně i
nevýhody. Julia je z&nbsp;této trojice zdaleka nejrychlejší, ovšem prozatím
nemá tak propracovaný ekosystém, minimálně v&nbsp;porovnání s&nbsp;R nebo
Pythonem. To se odráží i na počtu dostupných balíčků, nabídek IDE, dostupné
literatury apod. Python představuje k&nbsp;R velkou konkurenci v&nbsp;oblasti
ML a především NLP &ndash; opět díky dostupnosti knihoven a frameworků. Ovšem R
vyhrává v&nbsp;počtu dostupných balíčků, existencí balíčku
<strong>ggplot2</strong> (ten si popíšeme v&nbsp;samostatném článku) a taktéž
tím, že většina výzkumných článků používá právě tento jazyk. Navíc jazyk R
obsahuje možnost tvorby interaktivních webových prezentací s&nbsp;(taktéž
interaktivními) grafy vytvářenými s&nbsp;využitím <a
href="https://shiny.rstudio.com/">Shiny</a> (i této technologii bude věnován
samostatný článek).</p>



<p><a name="k04"></a></p>
<h2 id="k04">4. RStudio</h2>

<p>V&nbsp;základních balíčcích s&nbsp;programovacím jazykem R nalezneme
&bdquo;pouze&ldquo; interaktivní smyčku REPL, která umožňuje dialog mezi
uživatelem a ekosystémem R. Ovšem v&nbsp;praxi se většinou setkáme
s&nbsp;použitím integrovaného vývojového prostředí (jehož nedílnou součástí je
ovšem i REPL). V&nbsp;případě jazyka R je tímto IDE <i>RStudio</i>, které je
volně dostupné a otevřené (což je důležité mj.&nbsp;i v&nbsp;akademické sféře)
a pochopitelně je nabízeno i pro Linux. RStudio existuje ve dvou variantách.
První varianta se jmenuje <i>RStudio Desktop</i> a jedná se o plnohodnotné
<i>desktopové</i> vývojové prostředí. Druhá varianta nese název <i>RStudio
Server</i>. Tato varianta, jak již její název naznačuje, běží na serveru,
přičemž na straně klienta je použit WWW prohlížeč, se všemi výhodami a
nevýhodami, které toto řešení přináší. V&nbsp;navazujících článcích si použití
<i>RStudia</i>, přesněji řečeno jeho desktopové varianty, ukážeme.</p>

<a href="https://www.root.cz/obrazek/414216/"><img src="https://i.iinfo.cz/images/347/r01-9-prev.png" class="image-414216" alt="&#160;" width="370" height="270" /></a>
<p><i>Obrázek 9: Prostředí RStudia.</i></p>

<p><div class="rs-tip-major">Poznámka: existují i další IDE pro R, například
<i>R Tools for Visual Studio</i>, <i>Rattle</i>, <i>ESS</i> (založeno na
Emacsu), <i>Radiant</i> nebo <i>r4intelliJ</i>, ovšem zdá se, že majorita
uživatelů R používá právě <i>RStudio</i>.</div></p>

<a href="https://www.root.cz/obrazek/414217/"><img src="https://i.iinfo.cz/images/347/r01-10-prev.png" class="image-414217" alt="&#160;" width="369" height="270" /></a>
<p><i>Obrázek 10: Prostředí RStudia.</i></p>



<p><a name="k05"></a></p>
<h2 id="k05">5. R Markdown</h2>

<p>Součástí ekosystému postaveného okolo programovacího jazyka R je i
značkovací jazyk nazvaný <i>R Markdown</i>, který vychází z&nbsp;klasického <a
href="https://www.root.cz/clanky/rozsahly-svet-znackovacich-jazyku/#k14">Markdownu</a>,
ovšem navíc přidává možnost vkládat do dokumentu části skriptů psaných
v&nbsp;R, které se vyhodnotí (včetně grafů) a zobrazí ve výsledném dokumentu
(HTML, PDF, Word atd.). Navíc je možné s&nbsp;využitím <i>Shiny</i> a
<i>htmlwidgets</i> vytvářet <a
href="https://rmarkdown.rstudio.com/lesson-14.html">interaktivní dokumenty</a>,
což jsou vlastně živé prezentace s&nbsp;tabulkami a grafy. A právě existence
<i>Shiny</i> s&nbsp;poměrně velkou pravděpodobností způsobila velký rozmach
jazyka R v&nbsp;tomto roce v&nbsp;souvislosti s&nbsp;grafy a predikcemi šíření
popř.&nbsp;léčení koronaviru.</p>

<img src="https://i.iinfo.cz/images/481/jupyter1-1.png" class="image-407896" alt="&#160;" width="669" height="724" />
<p><i>Obrázek 11: R Markdown notebook.<br />
Zdroj: dokumentace k&nbsp;projektu dostupná na https://bookdown.org/yihui/rmarkdown/notebook.html</i></p>

<p><div class="rs-tip-major">Poznámka: nabízí se zde porovnání s&nbsp;Jupyter
Notebookem, ovšem práce s&nbsp;R Markdownem je poněkud odlišná a podobá se
spíše psaní článků či knih.</div></p>



<p><a name="k06"></a></p>
<h2 id="k06">6. Instalace základních systémových balíčků jazyka R</h2>

<p>Základní systémové balíčky programovacího jazyka R a vlastně i celého
ekosystému postaveného okolo R bývají dostupné přímo v&nbsp;repositářích
většiny mainstreamových distribucí Linuxu. Základní balíček s&nbsp;jeho
závislostmi se většinou jmenuje <strong>R</strong> (pozor &ndash; použijte
verzálku a ne minusku) a například na systému Fedora/RHEL lze nainstalovat <a
href="https://rpm-software-management.github.io/">přes DNF</a>:</p>

<pre>
# <strong>dnf install R</strong>
</pre>

<p>Samotný balíček R má relativně velké množství závislostí, což je ostatně
patrné i z&nbsp;následující obrazovky (instalace je provedena pro Fedoru server
s&nbsp;X a Fluxboxem; na Fedora workstation je mnoho závislých balíčků již
nainstalovaných):</p>

<pre>
Last metadata expiration check: 1:03:19 ago on Thu 27 Aug 2020 07:28:20 PM CEST.
Dependencies resolved.
================================================================================
 Package             Arch   Version              Repository                Size
================================================================================
Installing:
 R                   x86_64 4.0.2-1.fc32         updates                   10 k
Installing dependencies:
 R-core              x86_64 4.0.2-1.fc32         updates                   57 M
 R-core-devel        x86_64 4.0.2-1.fc32         updates                   88 k
 R-devel             x86_64 4.0.2-1.fc32         updates                  9.5 k
 R-java              x86_64 4.0.2-1.fc32         updates                   11 k
 R-java-devel        x86_64 4.0.2-1.fc32         updates                   10 k
 R-rpm-macros        noarch 1.2.0-1.fc32         updates                   11 k
&nbsp;
Transaction Summary
================================================================================
Install  407 Packages
&nbsp;
Total download size: 445 M
Installed size: 1.3 G
Is this ok [y/N]:
</pre>

<p>Po instalaci by měly být dostupné především dva příkazy <strong>R</strong> a
<strong>Rscript</strong>, které využijeme v&nbsp;dalším textu.</p>



<p><a name="k07"></a></p>
<h2 id="k07">7. Spuštění interaktivního prostředí se smyčkou REPL</h2>

<p>Po instalaci R si můžeme vyzkoušet spuštění interaktivního prostředí tohoto
programovacího jazyka, které je vybavené smyčkou REPL:</p>

<pre>
$ <strong>R</strong>
&nbsp;
R version 4.0.2 (2020-06-22) -- "Taking Off Again"
Copyright (C) 2020 The R Foundation for Statistical Computing
Platform: x86_64-redhat-linux-gnu (64-bit)
&nbsp;
R is free software and comes with ABSOLUTELY NO WARRANTY.
You are welcome to redistribute it under certain conditions.
Type 'license()' or 'licence()' for distribution details.
&nbsp;
  Natural language support but running in an English locale
&nbsp;
R is a collaborative project with many contributors.
Type 'contributors()' for more information and
'citation()' on how to cite R or R packages in publications.
&nbsp;
Type 'demo()' for some demos, 'help()' for on-line help, or
'help.start()' for an HTML browser interface to help.
Type 'q()' to quit R.
&nbsp;
<strong>&gt;</strong>
</pre>

<p><div class="rs-tip-major">Poznámka: poslední řádek obsahuje takzvanou výzvu
(<i>prompt</i>). Pokud je zobrazena, je R připraven na vstup příkazu od
uživatele.</div></p>

<p>Při ukončování REPLu se prostředí zeptá, zda se mají uložit informace o
pracovním prostředí (<i>environment, workspace</i>), aby bylo možné při
opětovném spuštění REPLu pokračovat v&nbsp;práci. Tento koncept si podrobněji
vysvětlíme příště.</p>



<p><a name="k08"></a></p>
<h2 id="k08">8. Získání nápovědy a příkladů použití</h2>

<p>K&nbsp;balíčkům i k&nbsp;jednotlivým funkcím, které jsou dostupné, je možné
zobrazit nápovědu, a to příkazem <strong>help</strong>. Pokud se tento příkaz
(ve skutečnosti se jedná o funkci) zavolá bez parametrů, vypíšou se informace o
způsobu jeho použití (volání):</p>

<pre>
&gt; <strong>help()</strong>
</pre>

<p>S&nbsp;výsledkem:</p>

<pre>
help                   package:utils                   R Documentation
&nbsp;
Documentation
&nbsp;
Description:
&nbsp;
     ‘help’ is the primary interface to the help systems.
&nbsp;
Usage:
&nbsp;
     help(topic, package = NULL, lib.loc = NULL,
          verbose = getOption("verbose"),
          try.all.packages = getOption("help.try.all.packages"),
          help_type = getOption("help_type"))
&nbsp;
Arguments:
&nbsp;
   topic: usually, a name or character string specifying the topic for
          which help is sought.  A character string (enclosed in
          explicit single or double quotes) is always taken as naming a
          topic.
&nbsp;
          If the value of ‘topic’ is a length-one character vector the
          topic is taken to be the value of the only element.
</pre>

<p>Zadat je možné i název funkce popř.&nbsp;přesnou specifikaci balíčku (pokud
existuje funkce se stejným jménem ve více balíčcích):</p>

<pre>
&gt; <strong>help(sort)</strong>
</pre>
<pre>
sort                   package:base                    R Documentation
&nbsp;
Sorting or Ordering Vectors
&nbsp;
Description:
&nbsp;
     Sort (or _order_) a vector or factor (partially) into ascending or
     descending order.  For ordering along more than one variable,
     e.g., for sorting data frames, see ‘order’.
&nbsp;
Usage:
&nbsp;
     sort(x, decreasing = FALSE, ...)
&nbsp;
     ## Default S3 method:
     sort(x, decreasing = FALSE, na.last = NA, ...)
&nbsp;
     sort.int(x, partial = NULL, na.last = NA, decreasing = FALSE,
              method = c("auto", "shell", "quick", "radix"), index.return = FALSE)
&nbsp;
Arguments:
&nbsp;
       x: for ‘sort’ an R object with a class or a numeric, complex,
</pre>

<p><div class="rs-tip-major">Poznámka: v&nbsp;závislosti na nastavení se
zobrazí buď nápověda naformátovaná v&nbsp;čistém textu nebo HTML dokument.
Alternativně je možné nápovědu získat i v&nbsp;PDF (pro sazbu se v&nbsp;tomto
případě používá <i>pdflatex</i>, podrobnosti si řekneme příště).</div></p>

<p>Zobrazit lze i příklady použití:</p>

<pre>
&gt; <strong>example(sort)</strong>
&nbsp;
sort&gt; require(stats)
&nbsp;
sort&gt; x &lt;- swiss$Education[1:25]
&nbsp;
sort&gt; x; sort(x); sort(x, partial = c(10, 15))
 [1] 12  9  5  7 15  7  7  8  7 13  6 12  7 12  5  2  8 28 20  9 10  3 12  6  1
 [1]  1  2  3  5  5  6  6  7  7  7  7  7  8  8  9  9 10 12 12 12 12 13 15 20 28
 [1]  3  2  5  5  1  6  6  7  7  7  7  8  7  8  9  9 10 12 12 12 12 20 28 13 15
&nbsp;
sort&gt; ## illustrate 'stable' sorting (of ties):
sort&gt; sort(c(10:3, 2:12), method = "shell", index.return = TRUE) # is stable
$x
 [1]  2  3  3  4  4  5  5  6  6  7  7  8  8  9  9 10 10 11 12
&nbsp;
$ix
 [1]  9  8 10  7 11  6 12  5 13  4 14  3 15  2 16  1 17 18 19
&nbsp;
</pre>

<p>Vyhledávání v&nbsp;nápovědě a příkladech použití:</p>

<pre>
&gt; <strong>apropos("sort")</strong>
&nbsp;
[1] ".doSortWrap"  "is.unsorted"  "sort"         "sort.default" "sort.int"    
[6] "sort.list"    "sort.POSIXlt" "sortedXyData"
</pre>



<p><a name="k09"></a></p>
<h2 id="k09">9. Instalace RStudia</h2>

<p>Pro práci s&nbsp;jazykem R se velmi často používá integrované vývojové
prostředí nazvané <i>RStudio</i>. To lze nainstalovat buď opět z&nbsp;balíčků
nabízených v&nbsp;repositářích Linuxové distribuce, nebo &ndash; pokud tato
možnost neexistuje &ndash; lze na stránce <a
href="https://rstudio.com/products/rstudio/download/">https://rstudio.com/products/rstudio/download/</a>
vybrat volně dostupnou verzi RStudia (<i>RStudio Desktop with Open Source
License</i>) a na další stránce pak získat adresu s&nbsp;balíčkem kompatibilním
s&nbsp;použitou distribucí Linuxu. Opět si ukažme instalaci provedenou pro
Fedoru. K&nbsp;dispozici je balíček určený pro Fedoru 28, ovšem ten je
použitelný i s&nbsp;novější verzí Fedory (konkrétně s&nbsp;Fedorou 32).</p>

<p>Nejdříve balíček stáhneme:</p>

<pre>
# <strong>wget https://download1.rstudio.org/desktop/centos7/x86_64/rstudio-1.3.1073-x86_64.rpm</strong>
&nbsp;
--2020-08-28 15:59:45--  https://download1.rstudio.org/desktop/centos7/x86_64/rstudio-1.3.1073-x86_64.rpm
Resolving download1.rstudio.org (download1.rstudio.org)... 2600:9000:2111:9e00:10:3192:1100:93a1, 2600:9000:2111:1400:10:3192:1100:93a1, 2600:9000:2111:e00:10:3192:1100:93a1, ...
&nbsp;
Connecting to download1.rstudio.org (download1.rstudio.org)|99.86.116.95|:443... connected.
HTTP request sent, awaiting response... 200 OK
Length: 146953448 (140M) [application/x-redhat-package-manager]
Saving to: ‘rstudio-1.3.1073-x86_64.rpm’
&nbsp;
rstudio-1.3.1073-x8 100%[===================&gt;] 140.15M  33.8MB/s    in 4.0s    
&nbsp;
2020-08-28 15:59:49 (34.9 MB/s) - ‘rstudio-1.3.1073-x86_64.rpm’ saved [146953448/146953448]
</pre>

<p>A posléze ho nainstalujeme příkazem <strong>rpm</strong>:</p>

<pre>
$ <strong>rpm -i rstudio-1.3.1073-x86_64.rpm</strong>
</pre>

<p><div class="rs-tip-major">Poznámka: při spuštění RStudia se může vypsat
informace o chybějící knihovně <i>openssl</i>. Tu lze snadno doinstalovat.
Jedná se o balíček nazvaný <strong>compat-openssl10</strong>.</div></p>



<p><a name="k10"></a></p>
<h2 id="k10">10. Vybrané ukázky některých možností jazyka R</h2>

<p>V&nbsp;navazujících šesti kapitolách si ukážeme některé možnosti, které nám
programovací jazyk R (a jeho knihovny) nabízí. Bude se skutečně prozatím jednat
pouze o ukázky, protože v&nbsp;této chvíli neznáme syntaxi a sémantiku tohoto
jazyka &ndash; ta bude popsána v&nbsp;dalších článcích. Ukázky je možné spustit
buď přímo v&nbsp;rámci interaktivní smyčky REPL v&nbsp;<strong>R</strong>, nebo
je možné stejné příkazy zadávat do RStudia (což je mnohem blíže tomu, jak se
jazyk R používá v&nbsp;praxi).</p>



<p><a name="k11"></a></p>
<h2 id="k11">11. Vektory</h2>

<p>Jazyk R podporuje několik datových typů (seznam, pole, matice, tabulka,
uzávěr, ...), ovšem existuje mezi nimi jeden typ využívaný v&nbsp;prakticky
všech skriptech a ve většině funkcí. Jedná se o <i>vektory</i> (<i>vector</i>),
jejichž prvky mohou obsahovat logické hodnoty, celá čísla, čísla typu
<i>double</i>, komplexní čísla, znaky atd. Takovým vektorům se někdy říká
<i>atomické</i>. Zajímavé je, že když použijete číslo popř.&nbsp;nějaká funkce
číslo vrací, jedná se ve skutečnosti o vektor.</p>

<p>Vektory se vytváří z&nbsp;prvků konstruktorem nazvaným <strong>c</strong>.
Výsledek (tedy zkonstruovaný vektor) je možné přiřadit nějaké proměnné pomocí
<strong>=</strong> (méně často z&nbsp;důvodů, které si vysvětlíme příště) nebo
<strong>&lt;-</strong>:</p>

<pre>
&gt; <strong>a &lt;- c(1,2,3,4)</strong>
</pre>

<p>Vektor si můžeme vypsat:</p>

<pre>
&gt; <strong>str(a)</strong>
 num [1:4] 1 2 3 4
</pre>

<p>A popř.&nbsp;zjistit jeho typ a třídu:</p>

<pre>
&gt; <strong>typeof(a)</strong>
[1] "double"
&nbsp;
&gt; <strong>class(a)</strong>
[1] "numeric"
</pre>

<p><div class="rs-tip-major">Poznámka: práce s&nbsp;třídami a objekty je
poměrně komplikovaná faktem, že existují dva objektové systémy. K&nbsp;těm se
ještě dále vrátíme.</div></p>

<p>Číslo je skutečně považováno za jednoprvkový vektor:</p>

<pre>
&gt; <strong>c(1) + 10</strong>
[1] 11
&nbsp;
&gt; <strong>length(42)</strong>
[1] 1
</pre>



<p><a name="k12"></a></p>
<h2 id="k12">12. Alternativní způsob konstrukce vektoru</h2>

<p>V&nbsp;případě, že má vektor obsahovat aritmetickou sekvenci, lze takový
vektor zkonstruovat s&nbsp;využitím funkce <strong>seq</strong>, kterou si
podrobněji popíšeme příště. Alternativně lze pro vektory se známou hodnotou
prvního a posledního prvku (tj.&nbsp;obou mezních hodnot) použít operátor
<strong>:</strong>, který odpovídá konstruktorům typu <strong>range</strong>
v&nbsp;jiných programovacích jazycích:</p>

<pre>
&gt; <strong>1:4</strong>
[1] 1 2 3 4
&gt; <strong>str(1:4)</strong>
 int [1:4] 1 2 3 4
&gt; <strong>typeof(1:4)</strong>
[1] "integer"
</pre>

<p>Základní použití funkce <strong>seq</strong>:</p>

<pre>
&gt; <strong>seq(1,4)</strong>
[1] 1 2 3 4
&nbsp;
&gt; <strong>seq(1,4,2)</strong>
[1] 1 3
&nbsp;
&gt; <strong>seq(1,10,2)</strong>
[1] 1 3 5 7 9
&nbsp;
&gt; <strong>seq(10,0)</strong>
 [1] 10  9  8  7  6  5  4  3  2  1  0
</pre>



<p><a name="k13"></a></p>
<h2 id="k13">13. Grafy</h2>

<p>Velmi silnou stránkou programovacího jazyka R je tvorba grafů, která je
většinou velmi intuitivní. Tvorbou grafů se budeme podrobněji zabývat
v&nbsp;samostatném článku, takže dnes si uvedeme jen několik malých ukázek.</p>

<p>První graf bude obsahovat průběh funkce sinus, ovšem tento průběh je
nahrazen jednotlivými body, protože graf vytvořený funkcí
<strong>plot</strong>, které předáme vektory s&nbsp;x-ovými a y-ovými
souřadnicemi, vytvoří graf s&nbsp;nepospojovanými body [x<sub>i</sub>,
y<sub>i</sub>]:</p>

<pre>
x &lt;- 1:100
y &lt;- sin(x/10)
plot(x,y)
</pre>

<p>Zkrácený zápis:</p>

<pre>
plot(sin(1:100/10))
</pre>

<img src="https://i.iinfo.cz/images/347/r01-11.png" class="image-414218" alt="&#160;" width="666" height="664" />
<p><i>Obrázek 12: Body ležící na průběhu funkce sinus.</i></p>

<p>Lissajousův obrazec:</p>

<pre>
plot(sin(1:1000/3), cos(1:4000/4))
</pre>

<img src="https://i.iinfo.cz/images/347/r01-12.png" class="image-414219" alt="&#160;" width="664" height="666" />
<p><i>Obrázek 13: Výsledek předchozího příkladu.</i></p>

<p>Skutečný graf s&nbsp;průběhem funkce sin:</p>

<pre>
plot(sin, from=0, to=2*pi)
</pre>

<img src="https://i.iinfo.cz/images/347/r01-13.png" class="image-414220" alt="&#160;" width="667" height="665" />
<p><i>Obrázek 14: Průběh funkce sinus.</i></p>



<p><a name="k14"></a></p>
<h2 id="k14">14. Histogramy</h2>

<p>Vytvořit je možné i histogram, a to pomocí funkce <strong>hist</strong>.
Ukažme si jednoduchý histogram s&nbsp;hodnotami produkovanými funkcí sinus:</p>

<pre>
hist(sin(1:n * 2*pi/n))
</pre>

<img src="https://i.iinfo.cz/images/347/r01-14.png" class="image-414221" alt="&#160;" width="665" height="658" />
<p><i>Obrázek 15: Histogram.</i></p>



<p><a name="k15"></a></p>
<h2 id="k15">15. Balíček ggplot2, lineární regrese atd.</h2>

<p>Jedním z&nbsp;důležitých balíčků připravených pro ekosystém jazyka R je
balíček nazvaný <strong>ggplot2</strong>, který lze nainstalovat například
příkazem:</p>

<pre>
&lt; <strong>install.packages("ggplot2"))</strong>
</pre>

<p>&bdquo;gg&ldquo; v&nbsp;názvu tohoto balíčku znamená &bdquo;grammar of
graphics&ldquo;, protože grafy mají vlastní sémantiku (osy, popisky, průběhy
hodnot atd). Tento balíček později využijeme při složitějších
vizualizacích.</p>

<p>Ještě si dnes ukažme použití funkce <strong>lm</strong>, která dokáže
vypočítat lineární regresi (proložení naměřených či vypočtených bodů přímkou) a
navíc i odchylky atd. Tento příklad byl převzat z&nbsp;Wikipedie a snažíme se
v&nbsp;něm proložit hodnoty 1<sup>2</sup>, 2<sup>2</sup>, až 6<sup>2</sup>:</p>

<pre>
&gt; <strong>x &lt;- 1:6  # Create vector.</strong>
&gt; <strong>y &lt;- x^2  # Create vector by formula.</strong>
&gt; <strong>model &lt;- lm(y ~ x)</strong>
&gt; <strong>print(model)</strong>
&nbsp;
Call:
lm(formula = y ~ x)
&nbsp;
Coefficients:
(Intercept)            x  
     -9.333        7.000  
&nbsp;
&gt; <strong>summary(model)</strong>
&nbsp;
Call:
lm(formula = y ~ x)
&nbsp;
Residuals:
      1       2       3       4       5       6 
 3.3333 -0.6667 -2.6667 -2.6667 -0.6667  3.3333 
&nbsp;
Coefficients:
            Estimate Std. Error t value Pr(&gt;|t|)    
(Intercept)  -9.3333     2.8441  -3.282 0.030453 *  
x             7.0000     0.7303   9.585 0.000662 ***
---
Signif. codes:  0 ‘***’ 0.001 ‘**’ 0.01 ‘*’ 0.05 ‘.’ 0.1 ‘ ’ 1
&nbsp;
Residual standard error: 3.055 on 4 degrees of freedom
Multiple R-squared:  0.9583,    Adjusted R-squared:  0.9478 
F-statistic: 91.88 on 1 and 4 DF,  p-value: 0.000662
</pre>

<img src="https://i.iinfo.cz/images/347/r01-15.png" class="image-414222" alt="&#160;" width="668" height="666" />
<p><i>Obrázek 16: Vizualizovaný model vytvořený funkcí <strong>lm</strong>.</i></p>

<img src="https://i.iinfo.cz/images/347/r01-16.png" class="image-414223" alt="&#160;" width="666" height="670" />
<p><i>Obrázek 17: Vizualizovaný model vytvořený funkcí <strong>lm</strong> pro
odlišný vstup.</i></p>



<p><a name="k16"></a></p>
<h2 id="k16">16. Spouštění skriptů psaných v&nbsp;R</h2>

<p>Ještě se zmiňme o tom, jakým způsobem se spouští skripty psané v&nbsp;jazyku
R. Můžeme je spouštět přímo v&nbsp;rámci interaktivní smyčky REPL (které
předáme přesměrovaný vstup):</p>

<pre>
$ <strong>R &lt; 10_lm_plots.R</strong>
</pre>

<p>Ve skutečnosti ovšem budeme muset specifikovat, jestli se má při ukončování
REPLu ukládat informace o pracovním prostředí. Reálné spuštění skriptu tedy
bude vypadat následovně:</p>

<pre>
$ <strong>R --vanilla &lt; 10_lm_plots.R</strong>
</pre>

<p>Alternativně je možné použít příkaz <strong>RScript</strong>, kterému se
přímo (bez přesměrování) předá název souboru se skriptem:</p>

<pre>
$ <strong>Rscript 10_lm_plots.R</strong>
</pre>

<p><div class="rs-tip-major">Poznámka: skripty obsahující programy psané
v&nbsp;R mají většinou koncovku &bdquo;.R&ldquo;, i když se někdy setkáme i
s&nbsp;použitím malého &bdquo;.r&ldquo;.</div></p>



<p><a name="k17"></a></p>
<h2 id="k17">17. Poznámka na závěr: seznamy v&nbsp;Pythonu versus vektory v&nbsp;R</h2>

<p>Na závěr se zmiňme o jednom z&nbsp;rozdílů mezi seznamy v&nbsp;Pythonu a
vektory v&nbsp;jazyku R, a to z&nbsp;toho důvodu, že se mnohdy tyto dva jazyky
používají současně. V&nbsp;Pythonu jsou vektory měnitelnými (<i>mutable</i>)
datovými strukturami a navíc se jedná o typ dat, který není uložen přímo
v&nbsp;proměnné &ndash; proměnná ve skutečnosti obsahuje odkaz (referenci) na
seznam. To může vést k&nbsp;tomu, že zdánlivá změna jediné proměnné ve
skutečnosti vede i ke změně proměnné druhé (protože obě proměnné referencují
stejný měnitelný seznam):</p>

<pre>
&gt;&gt;&gt; <strong>x=[1,2,3]</strong>
&nbsp;
&gt;&gt;&gt; <strong>y=x</strong>
&nbsp;
&gt;&gt;&gt; <strong>y+=[4]</strong>
&nbsp;
&gt;&gt;&gt; <strong>x==y</strong>
True
&nbsp;
&gt;&gt;&gt; <strong>x</strong>
[1, 2, 3, 4]
&nbsp;
&gt;&gt;&gt; <strong>y</strong>
[1, 2, 3, 4]
</pre>

<p>V&nbsp;R namísto toho přidáním prvku do vektoru <strong>y</strong> nezměníme
vektor <strong>x</strong>:</p>

<pre>
&gt; <strong>x=c(1,2,3)</strong>
&nbsp;
&gt; <strong>y=x</strong>
&nbsp;
&gt; <strong>y=append(y,4)</strong>
&nbsp;
&gt; <strong>identical(x,y)</strong>
[1] FALSE
</pre>



<p><a name="k18"></a></p>
<h2 id="k18">18. Obsah následující části seriálu</h2>

<p>V&nbsp;navazující části nového seriálu se seznámíme s&nbsp;některými
základními koncepty, na nichž je programovací jazyk R postaven. Zejména si
popíšeme podporované datové typy, základní funkce určené pro operaci
s&nbsp;vektory a maticemi i některé řídicí příkazy (i když je nutné říci, že se
v&nbsp;jazyku R řídicí struktury, především programové smyčky, používají méně
často, než je tomu v&nbsp;běžných programovacích jazycích). Všechny příklady
budou koncipovány tak, že je bude možné spustit jak v&nbsp;interaktivní smyčce
REPL, tak i v&nbsp;prostředí <i>RStudia</i>.</p>

<p><div class="rs-tip-major">Poznámka: celý koncept jazyka R se odlišuje od
obecných programovacích jazyků a proto nemusí být při jeho popisu kladen takový
důraz na přesný popis typového systému, řídicích struktur atd. (mnoho lidí
úspěšně používá R dennodenně, a to bez exaktní znalosti sémantiky tohoto
jazyka).</div></p>



<p><a name="k19"></a></p>
<h2 id="k19">19. Repositář s&nbsp;demonstračními příklady</h2>

<p>Zdrojové kódy všech dnes použitých demonstračních příkladů byly uloženy do
nového Git repositáře, který je dostupný na adrese <a
href="https://github.com/tisnik/r-examples">https://github.com/tisnik/r-examples</a>
V&nbsp;případě, že z&nbsp;nějakého důvodu nebudete chtít klonovat celý
repositář (ten je ovšem &ndash; alespoň prozatím &ndash; velmi malý, dnes má
jen jednotky kilobajtů), můžete namísto toho použít odkazy na jednotlivé
demonstrační příklady, které naleznete v&nbsp;následující tabulce:</p>

<table>
<tr><th> #</th><th>Příklad</th><th>Stručný popis</th><th>Cesta</th></tr>
<tr><td> 1</td><td>01_show_help.R</td><td>zobrazení nápovědy v&nbsp;REPLu</td><td><a href="https://github.com/tisnik/r-examples/blob/master/01-introduction/01_show_help.R">https://github.com/tisnik/r-examples/blob/master/01-introduction/01_show_help.R</a></td></tr>
<tr><td> 2</td><td>02_show_help_sort.R</td><td>zobrazení nápovědy v&nbsp;REPLu</td><td><a href="https://github.com/tisnik/r-examples/blob/master/01-introduction/02_show_help_sort.R">https://github.com/tisnik/r-examples/blob/master/01-introduction/02_show_help_sort.R</a></td></tr>
<tr><td> 3</td><td>03_vector_constructor.R</td><td>konstrukce vektorů pomocí <strong>c()</strong></td><td><a href="https://github.com/tisnik/r-examples/blob/master/01-introduction/03_vector_constructor.R">https://github.com/tisnik/r-examples/blob/master/01-introduction/03_vector_constructor.R</a></td></tr>
<tr><td> 4</td><td>04_vector_range.R</td><td>konstrukce vektorů operátorem <i>range</i></td><td><a href="https://github.com/tisnik/r-examples/blob/master/01-introduction/04_vector_range.R">https://github.com/tisnik/r-examples/blob/master/01-introduction/04_vector_range.R</a></td></tr>
<tr><td> 5</td><td>05_plot.R</td><td>nejjednodušší použití příkazu <strong>plot</strong></td><td><a href="https://github.com/tisnik/r-examples/blob/master/01-introduction/05_plot.R">https://github.com/tisnik/r-examples/blob/master/01-introduction/05_plot.R</a></td></tr>
<tr><td> 6</td><td>06_plot.R</td><td>další ukázka příkazu <strong>plot</strong></td><td><a href="https://github.com/tisnik/r-examples/blob/master/01-introduction/06_plot.R">https://github.com/tisnik/r-examples/blob/master/01-introduction/06_plot.R</a></td></tr>
<tr><td> 7</td><td>07_lm.R</td><td>lineární regrese</td><td><a href="https://github.com/tisnik/r-examples/blob/master/01-introduction/07_lm.R">https://github.com/tisnik/r-examples/blob/master/01-introduction/07_lm.R</a></td></tr>
<tr><td> 8</td><td>08_lm_plot.R</td><td>graf s&nbsp;výsledky lineární regrese</td><td><a href="https://github.com/tisnik/r-examples/blob/master/01-introduction/08_lm_plot.R">https://github.com/tisnik/r-examples/blob/master/01-introduction/08_lm_plot.R</a></td></tr>
<tr><td> 9</td><td>09_lm_plots.R</td><td>grafy s&nbsp;výsledky lineární regrese</td><td><a href="https://github.com/tisnik/r-examples/blob/master/01-introduction/09_lm_plots.R">https://github.com/tisnik/r-examples/blob/master/01-introduction/09_lm_plots.R</a></td></tr>
<tr><td>10</td><td>10_lm_plots.R</td><td>grafy s&nbsp;výsledky lineární regrese (jiná funkce)</td><td><a href="https://github.com/tisnik/r-examples/blob/master/01-introduction/10_lm_plots.R">https://github.com/tisnik/r-examples/blob/master/01-introduction/10_lm_plots.R</a></td></tr>
</table>

<p><div class="rs-tip-major">Poznámka: v&nbsp;tomto repositáři budou uloženy i
jednotlivé články, prezentace a návody týkající se ekosystému programovacího
jazyka R.</div></p>



<p><a name="k20"></a></p>
<h2 id="k20">20. Odkazy na Internetu</h2>

<ol>

<li>The R Project for Statistical Computing<br />
<a href="https://www.r-project.org/">https://www.r-project.org/</a>
</li>

<li>An Introduction to R<br />
<a href="https://cran.r-project.org/doc/manuals/r-release/R-intro.pdf">https://cran.r-project.org/doc/manuals/r-release/R-intro.pdf</a>
</li>

<li>R (programming language)<br />
<a href="https://en.wikipedia.org/wiki/R_(programming_language)">https://en.wikipedia.org/wiki/R_(programming_language)</a>
</li>

<li>The R Programming Language<br />
<a href="https://www.tiobe.com/tiobe-index/r/">https://www.tiobe.com/tiobe-index/r/</a>
</li>

<li>R Markdown<br />
<a href="https://rmarkdown.rstudio.com/">https://rmarkdown.rstudio.com/</a>
</li>

<li>R Markdown: The Definitive Guide<br />
<a href="https://bookdown.org/yihui/rmarkdown/">https://bookdown.org/yihui/rmarkdown/</a>
</li>

<li>R Markdown Cheat Sheet<br />
<a href="https://rstudio.com/wp-content/uploads/2016/03/rmarkdown-cheatsheet-2.0.pdf">https://rstudio.com/wp-content/uploads/2016/03/rmarkdown-cheatsheet-2.0.pdf</a>
</li>

<li>Introduction to R Markdown<br />
<a href="https://rmarkdown.rstudio.com/articles_intro.html">https://rmarkdown.rstudio.com/articles_intro.html</a>
</li>

<li>R Cheat Sheets<br />
<a href="https://blog.sergiouri.be/2016/07/r-cheat-sheets.html">https://blog.sergiouri.be/2016/07/r-cheat-sheets.html</a>
</li>

<li>R Cheat Sheet<br />
<a href="https://s3.amazonaws.com/quandl-static-content/Documents/Quandl+-+R+Cheat+Sheet.pdf">https://s3.amazonaws.com/quandl-static-content/Documents/Quandl+-+R+Cheat+Sheet.pdf</a>
</li>

<li>Base R Cheat Sheet<br />
<a href="https://rstudio.com/wp-content/uploads/2016/06/r-cheat-sheet.pdf">https://rstudio.com/wp-content/uploads/2016/06/r-cheat-sheet.pdf</a>
</li>

<li>PYPL PopularitY of Programming Language<br />
<a href="https://pypl.github.io/PYPL.html">https://pypl.github.io/PYPL.html</a>
</li>

<li>Tiobe index<br />
<a href="https://www.tiobe.com/tiobe-index/">https://www.tiobe.com/tiobe-index/</a>
</li>

<li>Stack Overflow: Most Loved, Dreaded & Wanted Programming Languages In 2020<br />
<a href="https://fossbytes.com/stack-overflow-most-loved-dreaded-wanted-programming-languages-in-2020/">https://fossbytes.com/stack-overflow-most-loved-dreaded-wanted-programming-languages-in-2020/</a>
</li>

<li>How to Install and Use R on Ubuntu<br />
<a href="https://itsfoss.com/install-r-ubuntu/">https://itsfoss.com/install-r-ubuntu/</a>
</li>

<li>R programming for beginners - Why you should use R<br />
<a href="https://www.youtube.com/watch?v=9kYUGMg_14s">https://www.youtube.com/watch?v=9kYUGMg_14s</a>
</li>

<li>GOTO 2012 • The R Language The Good The Bad &amp; The Ugly<br />
<a href="https://www.youtube.com/watch?v=6S9r_YbqHy8">https://www.youtube.com/watch?v=6S9r_YbqHy8</a>
</li>

<li>R vs Python - What should I learn in 2020? | R and Python Comparison<br />
<a href="https://www.youtube.com/watch?v=eRP_J2yLjSU">https://www.youtube.com/watch?v=eRP_J2yLjSU</a>
</li>

<li>R Programming 101<br />
<a href="https://www.youtube.com/c/rprogramming101">https://www.youtube.com/c/rprogramming101</a>
</li>

<li>Seriál Tvorba grafů pomocí programu "R"<br />
<a href="https://www.root.cz/serialy/tvorba-grafu-pomoci-programu-r/">https://www.root.cz/serialy/tvorba-grafu-pomoci-programu-r/</a>
</li>

<li>Tvorba grafů pomocí programu "R": úvod<br />
<a href="https://www.root.cz/clanky/tvorba-grafu-pomoci-programu-r-1/">https://www.root.cz/clanky/tvorba-grafu-pomoci-programu-r-1/</a>
</li>

<li>Tvorba grafů pomocí programu "R": pokročilé funkce<br />
<a href="https://www.root.cz/clanky/tvorba-grafu-pomoci-programu-r-pokrocile-funkce/">https://www.root.cz/clanky/tvorba-grafu-pomoci-programu-r-pokrocile-funkce/</a>
</li>

<li>Tvorba grafů pomocí programu "R": vkládání textu, čeština<br />
<a href="https://www.root.cz/clanky/grafy-pomoci-programu-r-vkladani-textu-cestina/">https://www.root.cz/clanky/grafy-pomoci-programu-r-vkladani-textu-cestina/</a>
</li>

<li>V indexu popularity programovacích jazyků TIOBE překvapilo R, Go, Perl, Scratch a Rust<br />
<a href="https://www.root.cz/zpravicky/v-indexu-popularity-programovacich-jazyku-tiobe-prekvapilo-r-go-perl-scratch-a-rust/">https://www.root.cz/zpravicky/v-indexu-popularity-programovacich-jazyku-tiobe-prekvapilo-r-go-perl-scratch-a-rust/</a>
</li>

<li>Is R Programming SURGING in Popularity in 2020?<br />
<a href="https://www.youtube.com/watch?v=Duwn-vImyXE">https://www.youtube.com/watch?v=Duwn-vImyXE</a>
</li>

<li>Using the R programming language in Jupyter Notebook<br />
<a href="https://docs.anaconda.com/anaconda/navigator/tutorials/r-lang/">https://docs.anaconda.com/anaconda/navigator/tutorials/r-lang/</a>
</li>

<li>Using R on Jupyter Notebook<br />
<a href="https://dzone.com/articles/using-r-on-jupyternbspnotebook">https://dzone.com/articles/using-r-on-jupyternbspnotebook</a>
</li>

<li>Graphics, ggplot2<br />
<a href="http://r4stats.com/examples/graphics-ggplot2/">http://r4stats.com/examples/graphics-ggplot2/</a>
</li>

<li>A Practice Data Set<br />
<a href="https://r4stats.wordpress.com/examples/mydata/">https://r4stats.wordpress.com/examples/mydata/</a>
</li>

<li>Shiny &ndash; galerie projektů<br />
<a href="https://shiny.rstudio.com/gallery/">https://shiny.rstudio.com/gallery/</a>
</li>

<li>Seriál Programovací jazyk Julia<br />
<a href="https://www.root.cz/serialy/programovaci-jazyk-julia/">https://www.root.cz/serialy/programovaci-jazyk-julia/</a>
</li>

<li>Julia (front page)<br />
<a href="http://julialang.org/">http://julialang.org/</a>
</li>

<li>Julia &ndash; repositář na GitHubu<br />
<a href="https://github.com/JuliaLang/julia">https://github.com/JuliaLang/julia</a>
</li>

<li>Julia (programming language)<br />
<a href="https://en.wikipedia.org/wiki/Julia_%28programming_language%29">https://en.wikipedia.org/wiki/Julia_%28programming_language%29</a>
</li>

<li>IJulia<br />
<a href="https://github.com/JuliaLang/IJulia.jl">https://github.com/JuliaLang/IJulia.jl</a>
</li>

<li>Introducing Julia<br />
<a href="https://en.wikibooks.org/wiki/Introducing_Julia">https://en.wikibooks.org/wiki/Introducing_Julia</a>
</li>

<li>Julia: the REPL<br />
<a href="https://en.wikibooks.org/wiki/Introducing_Julia/The_REPL">https://en.wikibooks.org/wiki/Introducing_Julia/The_REPL</a>
</li>

<li>Introducing Julia/Metaprogramming<br />
<a href="https://en.wikibooks.org/wiki/Introducing_Julia/Metaprogramming">https://en.wikibooks.org/wiki/Introducing_Julia/Metaprogramming</a>
</li>

<li>Month of Julia<br />
<a href="https://github.com/DataWookie/MonthOfJulia">https://github.com/DataWookie/MonthOfJulia</a>
</li>

<li>Learn X in Y minutes (where X=Julia)<br />
<a href="https://learnxinyminutes.com/docs/julia/">https://learnxinyminutes.com/docs/julia/</a>
</li>

<li>New Julia language seeks to be the C for scientists<br />
<a href="http://www.infoworld.com/article/2616709/application-development/new-julia-language-seeks-to-be-the-c-for-scientists.html">http://www.infoworld.com/article/2616709/application-development/new-julia-language-seeks-to-be-the-c-for-scientists.html</a>
</li>

<li>Julia: A Fast Dynamic Language for Technical Computing<br />
<a href="http://karpinski.org/publications/2012/julia-a-fast-dynamic-language">http://karpinski.org/publications/2012/julia-a-fast-dynamic-language</a>
</li>

<li>The LLVM Compiler Infrastructure<br />
<a href="http://llvm.org/">http://llvm.org/</a>
</li>

<li>Julia: benchmarks<br />
<a href="http://julialang.org/benchmarks/">http://julialang.org/benchmarks/</a>
</li>

<li>R Vector<br />
<a href="https://www.datamentor.io/r-programming/vector/">https://www.datamentor.io/r-programming/vector/</a>
</li>

<li>.R File Extension<br />
<a href="https://fileinfo.com/extension/r">https://fileinfo.com/extension/r</a>
</li>

<li>Lineární regrese<br />
<a href="https://cs.wikipedia.org/wiki/Line%C3%A1rn%C3%AD_regrese">https://cs.wikipedia.org/wiki/Line%C3%A1rn%C3%AD_regrese</a>
</li>

<li>lm (funkce)<br />
<a href="https://www.rdocumentation.org/packages/stats/versions/3.6.2/topics/lm">https://www.rdocumentation.org/packages/stats/versions/3.6.2/topics/lm</a>
</li>

<li>quit (funkce)<br />
<a href="https://www.rdocumentation.org/packages/base/versions/3.6.2/topics/quit">https://www.rdocumentation.org/packages/base/versions/3.6.2/topics/quit</a>
</li>

<li>c (funkce)<br />
<a href="https://www.rdocumentation.org/packages/base/versions/3.6.2/topics/c">https://www.rdocumentation.org/packages/base/versions/3.6.2/topics/c</a>
</li>

<li>help (funkce)<br />
<a href="https://www.rdocumentation.org/packages/utils/versions/3.6.2/topics/help">https://www.rdocumentation.org/packages/utils/versions/3.6.2/topics/help</a>
</li>

<li>Shiny: Introduction to interactive documents<br />
<a href="https://shiny.rstudio.com/articles/interactive-docs.html">https://shiny.rstudio.com/articles/interactive-docs.html</a>
</li>

<li>R Release History 1997-2013<br />
<a href="http://timelyportfolio.github.io/rCharts_timeline_r/">http://timelyportfolio.github.io/rCharts_timeline_r/</a>
</li>

<li>R: atomic vectors<br />
<a href="https://renenyffenegger.ch/notes/development/languages/R/data-structures/vector/">https://renenyffenegger.ch/notes/development/languages/R/data-structures/vector/</a>
</li>

<li>11 Best R Programming IDE and editors<br />
<a href="https://www.dunebook.com/best-r-programming-ide/">https://www.dunebook.com/best-r-programming-ide/</a>
</li>

<li>CRAN - The Comprehensive R Archive Network<br />
<a href="https://cran.r-project.org/">https://cran.r-project.org/</a>
</li>

</ol>



<p></p><p></p>
<p><small>Autor: <a href="http://www.fit.vutbr.cz/~tisnovpa">Pavel Tišnovský</a> &nbsp; 2020</small></p>
</body>
</html>

